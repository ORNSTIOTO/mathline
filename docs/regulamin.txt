Ścieżka Game Development nie dopuszcza użycia gotowego silnika gier komputerowych w wersji 
uruchomieniowej (runtime) gry. Kod gry może korzystać co najwyżej z frameworku spełniającego poniższe 
założenia i ograniczenia.

a) Framework może implementować, wspierać i ułatwiać tworzenie następujących kluczowych elementów 
silnika gry:
⚫ warstwa niezależności od platformy,
⚫ zarządzanie pamięcią,
⚫ matematyka grafiki komputerowej,
⚫ parsery plików danych graficznych (tekstury 2D i sześcienne, siatki, materiały i animacje modeli 3D),
⚫ generatory liczb pseudolosowych,
⚫ rozszerzalność o własne formaty menedżer zasobów,
⚫ renderer niskopoziomowy (rendering modeli 3D, shadery),
⚫ detekcja kolizji prostych brył (prostopadłościany, sfery, bryły widoczności),
⚫ HID (myszka, klawiatura, gamepad) – detekcja niskiego poziomu,
⚫ audio – jednorazowe i sekwencyjne odtwarzanie dźwięków,
⚫ obsługa komunikacji sieciowej,
⚫ rendering tekstu.

b) Framework nie może (z jednym wyjątkiem) implementować następujących kluczowych elementów silnika 
gry – te elementy powinny być zaimplementowane przez zespół tworzący grę:
⚫ rozstrzyganie kolizji i fizyka (punktu materialnego, bryły sztywnej itp.),
⚫ animacja postaci (skinning, animacja szkieletowa, ragdoll, morph targets, itp.),
⚫ sztuczna inteligencja (wyszukiwanie ścieżki, unikanie obiektów, zachowania sterujące, drzewa 
zachowań, GOAP itp.),
⚫ menedżer świata, poziomów, sceny,
⚫ rendering efektów specjalnych (postprocessing, particle systems, decals, cienie),
⚫ graf sceny, rozstrzyganie widoczności, optymalizacja oświetlenia i wyświetlania, LOD, podział 
przestrzeni,
⚫ front-end (HUD, GUI),
⚫ HID wysokiego poziomu – wciśnięcia jednoczesne, sekwencje,
⚫ system skryptów,
⚫ system zdarzeń,
⚫ model obiektowy świata i obiektów gry,
⚫ gameplay, reguły, mechanika gracza, cele i zadania,
⚫ shadery dla modeli oświetlenia innych niż Phonga-Blinna,
⚫ rendering odroczony,
⚫ rendering bazujący na fizyce.

Spośród powyższych jeden element może być wybrany i dołączony przez zespół do projektu jako biblioteka, 
narzędzie zewnętrzne. Musi na to pozwalać jego licencja. Wyjątek nie dotyczy zewnętrznych bibliotek entity 
component system.
